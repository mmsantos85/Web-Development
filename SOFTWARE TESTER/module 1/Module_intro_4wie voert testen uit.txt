***4 Wie voert de testen uit?

Binnen de IT hebben we verschillende rollen en taken. Denk aan projectleiders, scrum masters, development teams, etc. 
Maar hoe zit dat binnen de test proces? 

Aan jou de taak om dat te onderzoeken. Geef antwoord op de volgende vragen:


Opdracht 1: Testen is niet alleen uitvoeren. Wat komt er nog meer bij kijken bij het testproces?

Testen komt al voor de start van een project om de hoek kijken, namelijk bij het opstellen van de acceptatiecriteria. Deze criteria bevatten de verschillende testonderdelen en de 
voorwaarden waaraan de software moet voldoen. De tester controleert of de criteria deugen: zijn het reële wensen of verwachtingen en kan de software straks eigenlijk wel 
datgene uitvoeren waarvoor hij bedoeld is? Deze manier van werken voorkomt verrassingen bij de acceptatietest aan het eind van het traject. 
Bij de acceptatietest loopt de opdrachtgever of de gebruiker door de applicatie, website of webshop heen. Als er dan nog fouten aan het licht komen, moet je weer een stap terug in 
het ontwikkelproces. Voor je het weet, zijn er dan weer twee tot drie weken verstreken. Dankzij de acceptatiecriteria weten we zeker dat de software straks 100% gebruiksvriendelijk 
is en precies doet wat de opdrachtgever wil. Dat biedt alle partijen houvast en voorkomt vertraging.

Bronnen:
https://www.avivasolutions.nl/onze-verhalen/8-manieren-om-software-te-testen


Opdracht 2: Beschrijf de verschillende manieren van testen.

DevOps:
Staat letterlijk voor het samenbrengen en optimaliseren van ontwikkeling (Dev) en operaties (Ops). Dit procesmodel beoogt ontwikkeling, kwaliteitsborging en 
exploitatie samen te laten smelten tot een continue eenheid van processen. 
Deze methodologie is een essentiële uitbreiding van de agile ontwikkeling systematiek en continuous delivery.

Testautomatisering:
Zowel geautomatiseerd testen als testautomatisering zijn belangrijke onderdelen van een continu test proces. De twee soorten lijken op elkaar maar zijn niet hetzelfde.
Geautomatiseerd testen is een automatische uitvoering van specifieke testen (bijvoorbeeld een aantal regressietesten).
Testautomatisering is de automatisering van het proces van het beheren en bewaken van verschillende tests.

Agile testen:
Binnen een Agile ontwikkelmethodiek is het niet noodzakelijk om alle functionaliteiten van tevoren te beschrijven. Op basis van de User Stories wordt de 
ontwikkeling aangevangen en als het agile proces goed in elkaar zit zal er gedurende de sprint goed worden gedocumenteerd wat er precies functioneel wordt gebouwd. 
Door het testen in dit proces te integreren zal er continu gewerkt worden aan het omschrijven van functionaliteiten, het creëren van test cases, 
het uitvoeren van testen en het evalueren van de uitkomsten. Hierdoor wordt functioneel testen niet een sessie na afloop van de ontwikkeling, maar een continue cirkel van beschrijven, 
testen, evalueren en verbeteren. Wanneer hier professionele testers op in worden gezet, is het prima mogelijk (en vaak beter) om functioneel testen uit te besteden.

Bronnen:
https://www.technosoft.nl/qa-testing


Opdracht 3: Wie test er?
Een testproces wordt uitgevoerd door mensen en behoeft daarom organisatie. Enerzijds is er de organisatie binnen het testteam, waar ieder zijn taken en
verantwoordelijkheden moet krijgen en de inbedding van het testteam in de projectorganisatie. Anderzijds dient aandacht te worden besteed aan de implementatie
van gestructureerd testen binnen de organisatie. Voor iedere test moet beschreven zijn wie hem uitvoert, wie er verantwoordelijk voor is, wie controleert dat de test goed
verloopt en aan wie de resultaten worden doorgegeven. Op organisatorisch nivo dienen testfuncties te zijn gedefinieerd met bijbehorende taken en opleidingseisen.


Opdracht 4: Vind informatie over het Test- en systeemontwikkelproces en beschrijf de invloeden van het V-Model.

Het V-model wordt veel gebruikt om de relatie tussen het systeemontwikkel- en testproces (de testsoorten) te visualiseren.
Het V-model besteedt aandacht aan systeemontwikkeling en testen. De systeemontwikkeling en het testen is opgedeeld in een aantal fasen die elk een aantal vooraf 
gedefinieerde producten opleveren. Wanneer de producten van een fase zijn opgeleverd, vormen deze de basis voor de volgende fase, er kan dus niet worden begonnen 
aan een nieuwe fase wanneer de producten van de vorige fase niet zijn opgeleverd (en goedgekeurd). Voor elke specificatie- of ontwerpfase aan de linkerzijde van de “V”, 
is een corresponderende testsoort aan de rechterzijde van de “V”. 
Het V-model is een lineaire methode en wordt altijd in de volgorde uitgevoerd als in de figuur is aangegeven.

Bronnen:
https://www.toets-je-parate-kennis-over.nl/software-testen/kennisbank/testsoorten-en-v-model/


Opdracht 5: Beschrijf de linkerkant van het V-model en geef de definitie aan van toetsen. Waarmee kan het resultaat vergeleken worden bij het toetsen?
Voor elke specificatie- of ontwerpfase aan de linkerzijde van de “V”, is een corresponderende testsoort aan de rechterzijde van de “V”. 
Het V-model is een lineaire methode en wordt altijd in de volgorde uitgevoerd als in de figuur is aangegeven.

Bronnen:
https://www.toets-je-parate-kennis-over.nl/software-testen/kennisbank/testsoorten-en-v-model/


Opdracht 6: Welke testsoorten en -verantwoordelijkheden zijn er in een systeemontwikkeltraject?
Een testsoort is een groep van testactiviteiten die gezamenlijk worden uitgevoerd en aangestuurd.

- Ontwikkeltests:
Een door de ontwikkelaars uitgevoerde test om aan te tonen dat het systeem voldoet aan met name de technische specificaties.
Deze testsoort kan nog verder worden onderverdeeld in: Unittest (UT) en Unitintegratietest (UIT).

- Systeemtests:
Een door de leverancier uitgevoerde test om aan te tonen dat het systeem voldoet aan de functionele- en niet-functionele specificaties.
Deze testsoort kan nog verder worden onderverdeeld in: Systeemtest (ST) en Systeemintegratietest (SIT).

- Acceptatietests:
Een door de opdrachtgever (accepterende partij) uitgevoerde test om vast te stellen dat het systeem voldoet aan met name de functionele- en niet-functionele verwachtingen.
Deze testsoort kan nog verder worden onderverdeeld in: Functionele Acceptatietest (FAT), Gebruikersacceptatietest (GAT) en Productieacceptatietest (PAT).

Bronnen:
https://www.toets-je-parate-kennis-over.nl/software-testen/kennisbank/testsoorten-en-v-model/


Opdracht 7: Vind nu informatie over de rechterkant van het V-model en beschrijf welke testsoorten hier plaatsvinden en de verantwoordelijke. 
Aan de rechterkant van het V-model vindt het testen plaats. Hierbij wordt vaak onderscheid gemaakt tussen testen door de leverende partij en testen door de accepterende partij. 
Deze verantwoordelijkheden wordt in de praktijk veelal vertaald naar het groeperen van testactiviteiten in testsoorten.

Bronnen:
https://www.toets-je-parate-kennis-over.nl/software-testen/kennisbank/testsoorten-en-v-model/


Opdracht 8: Wat is een testbasis? 
De testbasis zijn alle bronnen, waaruit de eisen zijn af te leiden, die aan een informatie systeem worden gesteld. Je kunt dit ook zien als: “de informatie die het gewenste 
systeem gedrag beschrijft”. Om te kunnen testen moet er namelijk bekend zijn wat er verwacht wordt van het systeem. 
Het is niet mogelijk om testgevallen op te stellen als je als tester niet kunt achterhalen wat het systeem zou moeten doen.

De volgende bronnen kunnen onderdeel uitmaken van de testbasis:
- Requirements,
- Acceptatiecriteria,
- Functioneel ontwerp,
- Use cases,
- Logisch datamodel,
- Technisch ontwerp,
- Systeem documentatie,
- Handleidingen (gebruikers of installatie),
- Procesbeschrijvingen,
- AO procedures,
- Wetgeving,
- Materiedeskundige.

Welke testbasis gebruiken:
Welke testbasis door de tester voor een specifiek te testen onderdeel gebruikt moet worden, wordt vastgelegd in het testplan. 
Het moet dus van te voren duidelijk zijn welke testbasis er beschikbaar is en wanneer deze moet worden gebruikt.

Kwaliteit testbasis:
In de praktijk komt het voor dat de testbasis van onvoldoende kwaliteit is. Dat wil zeggen dat de testbasis inhoudelijk te globaal is, inconsistenties bevat, fouten bevat of dat 
het niet mogelijk is om er testgevallen uit af te leiden. In deze situatie is het niet mogelijk om alle beschikbare testontwerptechnieken te gebruiken. 
Het kan in dat geval betekenen dat de testbasis of dat de teststrategie moet worden aangepast.

Om vast te kunnen stellen of de testbasis van voldoende kwaliteit is om te gebruiken bij het opstellen van de testgevallen wordt eerst een beoordeling van de testbasis uitgevoerd. 
Dit gebeurt aan de hand van een checklist die is toegespitst op de te gebruiken testontwerptechnieken. Op basis van de resultaten wordt een rapport detailintake opgesteld. 
Dit rapport geeft een samenvatting van de testbaarheid van de testbasis.

Bronnen:
https://www.toets-je-parate-kennis-over.nl/software-testen/kennisbank/testbasis-software-testen/


Opdracht 9: Welke test vormen zijn er? Wat is een testvorm? Wat is een regressietest?
9A. Wat is een testvorm:
Een testvorm is een groepering van testdoelen en bijbehorende kwaliteitsattributen.
Met een testvorm kan aan de ene kant een detaillering gegeven worden aan een kwaliteitsattribuut waarbij de testdoelen gekoppeld worden aan de testvormen. 
Hierbij kan het zo zijn dat niet alle testdoelen behorende bij een kwaliteitsattribuut gekoppeld worden aan dezelfde testvormen.
Een testvorm kan ook gebruikt worden bij verschillende kwaliteitsattributen. Dit zorgt er voor dat uiteindelijk alle testdoelen die gekoppeld zijn aan dezelfde testvorm 
in gezamenlijkheid getest kunnen worden. Dit is van belang voor het kunnen begroten en plannen van de verschillende testactiviteiten.

Er is geen vaste lijst met testvormen beschikbaar. Je kunt als testmanager/ testcoördinator zelf testvormen benoemen en bepalen wat het doel is.

9b. Welke testvormen zijn er:
Een aantal gangbare testvormen zijn:
- Usability,
- Penetratietest,
- Multi-user,
- Regressie,
- Performance.

***Extra info:
UT = unittest
UIT = unitintegratietest
ST = systeemtest
SIT = systeemintegratietest
AT = acceptatietest (alle soorten)
FAT = functionele acceptatietest
GAT = gebruikersacceptatietest
PAT = productieacceptatietestie 

Zie link voor uitgebriede en meerdere testvormen:
http://www.mentorum.nl/docs/Traindocs/Overzicht_Toegepaste_testvormen.pdf

9c. Wat is regressietest:
Regressie is ‘het verschijnsel dat de kwaliteit van een systeem als geheel terugloopt als gevolg van individuele aanpassingen’ (TMap Next, 2006). 
Om schade als gevolg van deze softwarefouten te voorkomen wordt een regressietest uitgevoerd. De regressietesten hebben als doel om vast te stellen of alle systeemonderdelen 
goed blijven functioneren na het doorvoeren van één of meerdere wijzigingen. Ook na het oplossen van openstaande testbevindingen is het raadzaam om een regressietest uit te voeren.

Zie link voor belangrijke aspecten bij het opbouwen van een regressietest set:
https://testersuite.nl/tien-uitgangspunten-bij-regressietesten/

Bronnen:
https://www.toets-je-parate-kennis-over.nl/software-testen/kennisbank/testvormen/
https://testersuite.nl/tien-uitgangspunten-bij-regressietesten/


Opdracht 10: Wat is gestructureerd testen? Geef hierbij de nadelen van ongestructureerd testen en de voordelen van een gestructureerd testaanpak.

De voordelen van gestructureerd testen:
- Is inzetbaar in elke situatie,
- Geeft inzicht in- en advies over risico’s,
- Vindt fouten in een vroeg stadium,
- Voorkomt fouten,
- Testen zo kort mogelijk op het kritieke pad,
- De testproducten (testware) zijn herbruikbaar,
- Testproces is inzichtelijk en beheersbaar.

Waar je als tester tegen aanloopt bij ongestructureerd testen:
Je werkt steeds onder tijdsdruk:
- Niet weten wanneer iets af moet zijn en hoeveel tijd je mag besteden door het ontbreken van een planning en begroting
- Niet weten of je de juiste werkwijze hanteert door het ontbreken van een beschreven aanpak
- Onnodig tijd besteden aan bijvoorbeeld het afhandelen van bevindingen door het ontbreken van procedures

Geen inzicht in de kwaliteit van het informatiesysteem:
- Je hebt geen inzicht in de risico’s, door het ontbreken van een teststrategie en procedures,
- Je kunt niet inschatten of de juiste dingen zijn getest met de gewenste diepgang, door het ontbreken van een teststrategie,
- Door het niet gebruiken van testontwerptechnieken kun je niet aantonen wat je hebt getest,

Inefficiënt en ineffectief door:
- Je hebt niet het juiste getest, door het ontbreken van afstemming tussen betrokken partijen,
- Je test regelmatig op de verkeerde versie van de software, door het ontbreken van processen voor configuratie- en wijzigingsbeheer,
- Je weet niet in welke volgorde je moet testen, door het ontbreken van prioriteiten.

Bronnen:
https://www.toets-je-parate-kennis-over.nl/software-testen/kennisbank/software-testen/
http://www.erikvanveenendaal.nl/NL/files/Checklist%20gestructureerd%20testen.pdf


Opdracht 11: Wat zijn de kenmerken van een gestructureerde testaanpak?
Kenmerken van gestructureerde testaanpak: 
- Structuur over vragen wat, door wie, wanneer en welke volgorde; Omvatting en beschrijving van relevante aspecten,
- Bieden van concrete handvatten,
- Sturen van testactiviteiten in het kader van tijd, geld en kwaliteit.

Het gestructureerde testproces bestaat uit drie processen:
1. mastertestplan (MTP), managen van het totale testproces, MTP geeft inzicht in de diverse toet te passen test- en toetssoorten zodanig dat er een
optimalisatie plaatsvindt van het totale testproces en is sturend voor de onderliggende testsoorten.
2. acceptatie- en systeemtesten;
3. ontwikkeltesten.

Bronnen:
https://www.examenvragen.nl/downloads/tmap-voorbeeld.pdf