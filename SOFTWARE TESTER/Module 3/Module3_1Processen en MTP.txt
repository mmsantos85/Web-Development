***Processen en MastertestPlan***

Inleiding processen:

TMap onderscheidt de volgende groepen van testsoorten:
- Ontwikkeltests,
- Systeemtests,
- Acceptatietests.

Deze groepen van testsoorten worden vaak ingevuld met meerdere afzonderlijke testsoorten. De functionele, gebruikerstest en 
productie acceptatietest zijn bekende acceptatietest soorten.

Opdracht : Zoek de volgende termen op en omschrijf ze in het kort:
- UT  - UIT
- ST  - SIT
- FAT - GAT - PAT

Waar passen deze termen in het V-model?
Het V-model wordt veel gebruikt om de relatie tussen het systeemontwikkel- en testproces (de testsoorten) te visualiseren.

Het V-model besteedt aandacht aan systeemontwikkeling en testen. De systeemontwikkeling en het testen is opgedeeld in een aantal fasen die elk een aantal vooraf gedefinieerde 
producten opleveren. Wanneer de producten van een fase zijn opgeleverd, vormen deze de basis voor de volgende fase, er kan dus niet worden begonnen aan een nieuwe fase wanneer 
de producten van de vorige fase niet zijn opgeleverd (en goedgekeurd). 
Voor elke specificatie- of ontwerpfase aan de linkerzijde van de “V”, is een corresponderende testsoort aan de rechterzijde van de “V”. 

Het V-model is een lineaire methode en wordt altijd in de volgorde uitgevoerd als in de figuur is aangegeven.
Aan de rechterkant van het V-model vindt het testen plaats. Hierbij wordt vaak onderscheid gemaakt tussen testen door de leverende partij en testen door de accepterende partij. 
Deze verantwoordelijkheden wordt in de praktijk veelal vertaald naar het groeperen van testactiviteiten in testsoorten.

Aan de linkerkant staan de verschillende fases die voor systeem ontwikkeling worden gehanteerd. Zo worden eerst de requirements bepaald, wordt vervolgens het "wat" beschreven 
in een functioneel ontwerp, om deze daarna te vertalen naar het "hoe" in een technisch ontwerp. 
Uiteindelijk wordt op basis van een technisch ontwerp hebt systeem ontwikkeld. Aan de rechterkant zijn de verschillende soorten testen opgenomen. 

Afkorting en betekenissen:
- UT = unittest: RECHTS V-MODEL.
  Unittesten is een methode om softwaremodulen of stukjes broncode (units) afzonderlijk te testen. Bij unittesten zal voor iedere unit
  een of meer tests ontwikkeld worden. Hierbij worden dan verschillende testcases doorlopen. In het ideale geval zijn alle testcases onafhankelijk 
  van andere tests. Eventueel worden hiertoe zogenaamde mockobjecten gemaakt om de unittests gescheiden uit te kunnen voeren.

- UIT = unitintegratietest: LINKS V-MODEL.
  Aantonen dat een logische groep units aan de in de technische specificaties gestelde eisen voldoet.

- ST = systeemtest: LINKS V-MODEL.
  Door de leverancier uitgevoerd. toont aan het ontwikkelde systeem of delen daarvan aan de functionele- en niet-functionele specificaties en het technisch ontwerp voldoen.

- SIT = systeemintegratietest: RECHTS V-MODEL.
  Door de toekomstige gebruiker(s) uitgevoerd. Toont aan dat (sub)systeeminterface afspraken zijn nagekomen, correct zijn geïnterpreteerd en correct zijn geïmplementeerd.

- AT = acceptatietest (alle soorten) RECHTS V-MODEL:
  Door de toekomstige gebruiker(s) en beheerder(s) uitgevoerde test, die moet vaststellen dat het ontwikkelde systeem aan de functionele en niet-functionele eisen voldoet. 
  Deze test wordt uitgevoerd in een zoveel mogelijk als-ware-het-productie omgeving. De acceptatietest kan nog worden onderverdeeld in:
  Functionele acceptatietest (FAT): vaststellen dat het ontwikkelde systeem aan de functionele eisen voldoet.
  Gebruikersacceptatietest (GAT): vaststellen dat het ontwikkelde systeem aan de wensen/eisen van de gebruiker voldoet.
  Productieacceptatietest (PAT): vaststellen dat het ontwikkelde systeem aan de de gestelde beheer eisen voldoet.

- FAT = functionele acceptatietest: RECHTS V-MODEL.
  Door de toekomstige gebruiker(s) uitgevoerd. Toont aan dat het ontwikkelde systeem aan de functionele eisen voldoet.

- GAT = gebruikersacceptatietest: LINKS V-MODEL.
  Door de toekomstige gebruiker(s) uitgevoerd. Toont aan dat het ontwikkelde systeem aan de wensen/eisen van de gebruiker voldoet.

- PAT = productieacceptatietest: RECHTS V-MODEL.
  Door de toekomstige beheerder(s) uitgevoerd. Toont aan dat het ontwikkelde systeem aan de van uit beheer gesteld eisen voldoet.

Naast de hierboven genoemde testsoorten worden in organisaties ook wel de volgende testsoorten gebruikt:

- Ketentesten (KT),
- Ketenintegratietesten (KIT).

Bronnen:
http://www.mentorum.nl/docs/Traindocs/Overzicht_Toegepaste_testvormen.pdf
https://www.toets-je-parate-kennis-over.nl/software-testen/kennisbank/definitie-tmap-next-testsoorten/
https://coach-software-testen.nl/kennisbank/software-testen/testsoorten/
https://www.toets-je-parate-kennis-over.nl/software-testen/kennisbank/testsoorten-en-v-model/
https://coach-software-testen.nl/v-model-en-testsoorten/

***MasterTestPLan

Het opstellen van een mastertestplan klinkt misschien vanzelfsprekend, maar in de praktijk is dat nog niet vanzelfsprekend. De afstemming wordt helaas vaak overgelaten 
aan de testmanagers van de individuele testsoorten. Afstemming lukt dan meestal nog wel op het niveau van mijlpalen, maar wordt moeilijker wanneer het gaat om de scope 
en de zwaarte van de verschillende testsoorten. Een projectmanager kan hier doorgaans onvoldoende aandacht aan geven. De testmanager van een afzonderlijke testsoort heeft
hiervoor onvoldoende mandaat. Gelukkig wordt ook binnen de systeemontwikkeling steeds vaker het belang ingezien van het op elkaar afgestemd krijgen en houden van de testsoorten. 
Zo is binnen IBM’s systeemontwikkelmethode Rational Unified Precess het mastertestplan een officieel product.
Opstellen van een mastertestplan en beheren van het totale testproces vraagt om een speciale rol: de testmanager of overall test coördinator voor het overkoepelende testproces.

“Onnodig dubbel getest”
Als belangrijkste reden voor een mastertestplan wordt genoemd het vermijden van onnodig dubbel testen. Het woord “onnodig” is hierbij belangrijk.

De mastertestplan zit in de Fase Planning van het totale testproces en in de fase beheer. 

Opdracht 1: Vind informatie over de Fase Planning van het totale testproces en definieer het volgende: 

- De doelen:
  Het formuleren van een samenhangende en gedragen aanpak waarmee de testopdracht goed uitgevoerd kan worden. Een belangrijk onderdeel van de planning is
  het opstellen van het testplan, om de opdrachtgever en andere betrokkenen te informeren over de aanpak, planning, begroting, activiteiten en de op te leveren
  (eind)producten met betrekking tot het testproces. Indien er een bovenliggend mastertestplan is, dient dit plan hiervan afgeleid te worden.

- Geef de Context van een mastertestplan:
  De stappen van de planningsfase dienen altijd doorlopen te worden. De resultaten   worden meestal vastgelegd in een afzonderlijk testplan, wanneer de testsoort als op
  zichzelf staande activiteit wordt georganiseerd. In sommige gevallen, met name bij iteratieve of agile ontwikkeling, 
  is de testsoort geïntegreerd in het totale proces en maakt het testplan onderdeel uit van het projectplan.

  De benodigde inspanning voor het maken van het plan is afhankelijk van wat er al aanwezig is. De aanwezigheid van een mastertestplan, van Generieke Test Afspraken, 
  of een lijnorganisatie Testen met voorschriften, sjablonen en standaards kunnen het opstellen van het testplan aanzienlijk vergemakkelijken omdat hier simpelweg
  naar verwezen kan worden.
  Bij het maken van het testplan moet de testmanager rekening houden met het (on)mogelijke. Een belangrijke factor hierbij is de bestaande “testvolwassenheid”, 
  ofwel de kwaliteit van het testproces. Is men bekend met een testfasering, heeft men testtools, gebruiken de testers testontwerptechnieken, hoe is men gewend te administreren 
  en te rapporteren? Bij lage testvolwassenheid kan de testmanager niet te hoge eisen stellen aan het testproces en de testers daarbinnen.
  Dit geldt in mindere mate ook voor de volwassenheid van het ontwikkel- of onderhoudsproces rondom testen. Als dit chaotisch en onbeheersbaar is, is het
  vermoedelijk een slechte investering om het “perfecte” testproces neer te zetten en kan volstaan worden met een “redelijk” testproces.
  
- Randvoorwaarden: 
Om zinvol te kunnen starten met het opstellen van het testplan dienen de volgende zaken bekend te zijn:
- De opdrachtgever voor de testsoort,
- Doel en belang van het systeem of pakket voor de organisatie,
- Globale eisen / requirements,
- De organisatie van het ontwikkel-, onderhouds- of implementatieproces,
- De (oplever)planning voor het te ontwikkelen of te onderhouden systeem of te implementeren pakket,
- De werkwijze voor het te ontwikkelen of te onderhouden systeem of te implementeren pakket,
- Indien sprake is van een mastertestplan dient dit gefixeerd en goedgekeurd te zijn,
- Inzicht in ontwikkel- en productieomgeving voor het kunnen definiëren van de testomgeving.

Wanneer deze informatie nog niet beschikbaar is, bijvoorbeeld omdat de ontwikkelaanpak nog onbekend is, heeft dit negatieve gevolgen voor ofwel doorlooptijd
of benodigde inspanning voor het opstellen van het plan, ofwel voor de kwaliteit en gewenste mate van detail van het plan.
Ook moet er de bereidheid en mogelijkheid zijn tot het maken van afspraken op het gebied van de test.

- Werkwijze: 
  zie link pagina 179 en 180: https://drive.google.com/file/d/0B1mncLJKDX4DUEFob1B5SWNyZDA/view

- Rollen/verantwoordelijkheden:
De primair verantwoordelijke rol voor het opstellen van het testplan is de testmanager, soms ook testcoördinator genaamd.
Hoewel de term testmanager wordt gebruikt als verantwoordelijke persoon voor het testproces, staat in de praktijk ook vaak een testcoördinator aan het hoofd van de systeem- of acceptatietest. 
De verschillen zijn meer gevoelsmatig en situationeel dan objectief, maar in grote lijnen kan er het volgende over gezegd worden:

- Hoe meer bevoegdheden, hoe meer de voorkeur uitgaat naar de term testmanager;
- Hoe groter de scope van de test, idem;
- Hoe groter de omvang van de test, idem;
- Bij een overkoepelende testmanager: voorkeur testcoördinator;
- Bij een overall testcoördinator: voorkeur testmanager;

- Activiteiten. maak hiervan een schema: opstellen van de mastertestplan met een overzichtelijke nummering van het proces.
Het opstellen van het testplan omvat de volgende activiteiten:
1. Vaststellen opdracht;
2. Oriënteren opdracht;
3. Vaststellen testbasis;
4. Analyseren productrisico’s;
5. Bepalen teststrategie;
6. Bepalen begroting;
7. Bepalen planning;
8. Toewijzen testeenheden en testtechnieken;
9. Definiëren testproducten;
10. Definiëren organisatie;
11. Definiëren infrastructuur;
12. Inrichten beheer;
13. Bepalen testprojectrisico’s en maatregelen;
14. Terugkoppelen en fixeren plan.

Bronnen:
https://www.toets-je-parate-kennis-over.nl/software-testen/kennisbank/mastertestplan/
https://drive.google.com/file/d/0B1mncLJKDX4DUEFob1B5SWNyZDA/view

Wij gaan nu verder met ISTQB, maar het advies luidt lees de workbook over TMap wanneer je tijd hebt. 
De volgende onderwerpen zijn van zeer belang:
- Risicoanalyse,
- Test,
- Strategie bepalen,
- Pad afhandeling,
- Acceptatiecriteria. 





